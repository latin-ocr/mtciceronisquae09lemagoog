568 EXCURSUS

sit, quod garum sociorum , quia societates publicanorum
illo in primis delectarentur, κατ’ εξοχῆν appellabatur liquor
ille, seu sanies pretiosa, ut Manilius vocat, tantopere oe·-
lebrata veteribus3 quae gari , aut scombri piscis ex intestinis
conficiebatur tanti pretii, ut singulis millibus nummum
(circit. ²04 fr. 50 centes.) permutarentur congii fere bini.
Plin. Hard. lib. XXXI, cap. 433 Sen. epist. 953 MartialiS,
lib. XIII, epig. 102.

De publicanorum avaritia pleni sunt veterum libri. Sed
hoc loco intelligendi sunt ii praecipue, qui operas publica·
uorum societatibus dabant. Hi quam fraude, avaritia, im-
modestia, audacia superent ceteros homines nemo est qui
nesciat, inquit Cujacius, in Parat. ad lib. XXXIX Digest.
tit. 4. Narrat LiviuS, XXV, 3 , M. Postumi Pyrgensis im-
pudentia singulari prope factum , ut turbae maximae in
Urbe concitarentur. Itaque Paullus AEmilius in Macedonia
ordinanda metalli Macedonici, quod ingens erat vectigal,
· et praediorum rusticorum locationes tolli voluit, quod in-
telligeret 'sine publicano ea exerceri non posse3 et cubi
publicanus esset, ibi aut jus publicum vanum, aut liber-
tatem sociis nullam esse n. Liv. lib. XLV, c. 18. Hanc Livii
sententiam comprobat P. Rutilii, viri innocentissimi, cala·
initas: hunc equites romani, qui tum soli judicabant, con·
demnarunt, quod legatus Q. Mucii proconsulis Asiam a
publicanorum injuriis defenderat. Cic. de Orat. I, cap. 53
et seqq. Liviana Epit. 7⁰· Inde mire confirmantur praeclara
illa cl.Montesquieu verba, qui de judiciis ad equites relatis
loquens: κ Numquam miseriis succincti homines, et id
unum quaerentes ut necessitates publicas ex publicis neces-
sitatibus sererent, aequissime potuerunt judicare. Illi scilicet
judiciorum severissimae custodiae tradendi erant, nedum
ipsi ea exercerent: neque illi ordini, qui ad unum lucrum
spectans, semper exigebat, qu‘um ab ipso nihil peteretur,
divitias ac paupertatem ipsam exhauriebat, Romae judicia
erant committenda a. Esprit des Lois, XI, 18. Fecit tandem

