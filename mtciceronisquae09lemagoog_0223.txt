mmmmmfflmmmmm§ssmm

ARGUMENTUM
ASCONII PEDIANI.

Cn. Pompeio primum et M. Crasso coss. C. Verres perfunctus
quaestura , legatione et praetnra urbana, vivo patre C. Verre et
. praetextato filio, ac filia nupta, uxorem habens , quum succes-
sisset in Sicilia C. Sacerdoti praetori, eamque non succedente
sibi Arrio, per triennium tenuisset, atque in ea fuisset libidi-
nose, avare, crudeliterque versatus, succedente tandem in eadem
provincia L. Metello , repetundarum reus ab Siculis postulatus -
αις qui omnes praeter Syracusanos et Mamertinos M. Tullium
illo tempore florentem defensionibus amicorum ad accusandum
descendere compulerunt, jam pridem illis necessitudine copula-
tum, quod quaestor in Sicilia fuisset praetore Sex. Pedueeo, et
quod quum decederet, in illa oratione ‚ quam Lilybaei habuit,
multa iis benigne promisisset. Accessit his, non ignobilis futura
’ de Verre victoria, quia a Metellis, Scipionibus et multis aliis
nobilibus viris, et praecipue ab Hortensio ipso defenderetur,
facile et principe in senatu propter nobilitatem, et in foro ob
eloquentiam rege causarum , et eodem consule designato cum
Q. Metello, fratre Metellorum , alterius praetoris Siculi ‚ alterius
praetoris urbani. His ita constitutis exstitit Q. Caecilius Niger,
domo Siculus, et quaestor VerriS, et ejusdem , ut ipse dicebat,
inimicus , qui se potius accusatorem contenderet constitui opor-
tere, has afferens causas: unam quod ab eo laesus, et ob hoc'
jure illi sit inimicus, quare praevaricator esse non possit; alte-
ram, quod, quum quaestor ei tum fuerit, etiam ipse in quaestura ¹
crimina noverit Verris; tertiam, quod Siculus pro Siculis agat.
Hujuscemodi propositionibus Cicero designatus aedilis his sex
capitibus respondet, accusatorem eum esse oportere, qui invitus
cogitur religione officii, rogatus ab omnibus Siculis; qui pro
republica agat3 quem volunt, qui accusant3 quem metuit, qui
accusatur; qui idoneus est facundia et innocentia3 qui hoc facit
imitatione majorum.

1. Vulg. ἰιι quastione. Gronovius conj. ..etim sine inquisitione ιι.

