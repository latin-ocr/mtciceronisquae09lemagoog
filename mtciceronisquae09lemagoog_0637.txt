·DE JUDICIIS PUBLICIS. 599

Interea senatus, quum impotentiam equestris ordinis ‚
penes quem Sempronia lege judicia erant, ferre non posset,
omni ope contendebat ut ea ad se transferrentur. Tandem
exstitit M. Livius Drusus ‚ ejus Drusi filius, quo tribuno
plebis ad labefactandam C. Gracchi potentiam senatus usus
erat. Is, quum et ipse esset tribunus plebis anno 662 , rem
aggressus est animo meliore, quam fortuna. Quum enim
aperte judicia senatui reddere non posset, hac arte ea inter
utrumque ordinem communicavit. Quum senatores, pro-
pter superiorum temporum discordias, vix ad trecentos es·
sent, tulit ut singuli viritim equitem legerent, atque in
senatum cooptarent3 atque ut ex bis omnibus in posterum
decuriae judicum legerentur. Addidit praeterea legi , ut dein-
ceps quaereretur in eos, qui ob rem judicandam, pecuniam
accepissent. Quod crimen consuetudine jam pro nullo nu·
merabatur. Adeo corruptelae sine ullo pudore increbruerant!
Haec Drusi ratio neutri ordini placuit. N on senatoribus, qui
tot in senatum allegi equites aegre ferebant: non equitibus,
qui senatui judicia communicari nolebant. Itaque legi summa
vi utrique restiterunt. Coorta seditione Drusus in magi·
stratu occisus est. Haec ejus lex, et aliae reliquae quas tule-
rat, tamquam adversus auspicia latae , senatusconsulto
sublatae sunt, et in eumdem, quo-ante fuerat ‚ statum res
judiciaria restituta est.

Quum ergo equester ordo semper in judiciis dominare-
ταῖς anno deinde interjecto, hoc est, anno 664, qui fuit
annus Italici belli secundus, M. Plotius Silvanus tribunus
plebis, adjuvantibus nobilibus, tulit, ut singulae tribus e
suo numero quinosdenos legerent , qui per annum judica-
rent. Ex eo factum est ut equitum potentia minueretur,
quum ex tribus ordinibus judices suffragio crearentur. Cic.
pro Cornel. et ibi Ascon.

An lex Plotia diu steterit3 et ex ea res usque ad Sullae
tempora judicatae sint, affirmare non ausim. At illud nul-
lam babet dubitationem ‚ septennio post, L. Sullam dicta·

