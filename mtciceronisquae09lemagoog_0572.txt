532 EXCURSUS

Neque solum regiarum cura viarum ad rectores provin·
ciarum pertinuit: iisdem et stationes navium, portus, litora,
turres et castella in limitibus , omnesque provinciarum abs-
cessus commendabantur. Cod. Th. de Itinerum mun. et de
litorum et itin. cust.

Ulpianus etiam inter officia proconsulis retulit, ut, si in
celebrem civitatem , vel provinciae caput adveniret , aedes
sacras, et opera publica circumiret, inspiciendi gratia an
sarta tectaque essent3 et si qua coepta essent , curaret ut
consummarentur, prout vires ejus reipublicae permitterent3
curatoresque operum diligentes solenniter praeponeret. Di-
gest. lib. Ι , tit. 16 , l. 7.

Congruit, ait idem Ulpianus, bono et gravi praesidi cu-
rare, ut pacata atque quieta provincia sit quam regit: quod
non difficile obtinebit, si sollicite agat ut malis bominibus
provincia careat, eosque conquirat: nam sacrilegos , latro-
nes, plagiarios, fures conquirere debet3 et prout quisque
deliquerit, in eum animadvertere, receptor-esque eorum
coercere, sine quibus latro latere diutius non potest. Ibid.
l. XIII. In mandatis principum est, inquit Paullus, ut curet
is qui provinciae praeest, malis hominibus provinciam pur-
gare. Ibid. lib. ΙΙΙ.

Peractis iis quae ad potestatem praetoriam pertinent, jam
ad explicandam alteram partem provincialis officii, quod
est imperium, pergimus,

Imperium hoc loco nihil aliud est, quam jus habendi
exercitus , belli gerendi, et rei totius bellicae capessendae:
cui rei praesides non minuS, quam jurisdictioni operam dede·
runt, neque iniuria: hac enim sociorum quidem commodis
consuluerunt3 at illa eosdem in fide continuerunt, exer-
citus terrorem, bellique minas, ‘si deficerent, ostentantes:
atque provinciam ipsam a finitimorum hostium incursio-
nibus, aut latronum populationibus tutam praestiterunt.
Ergo praesidi qui habebat imperium, jus fuit exercitui im·
perandi3 bellum auspiciis suis gerendi, et totius rei milita·

