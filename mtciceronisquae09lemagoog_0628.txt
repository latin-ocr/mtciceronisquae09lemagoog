590 - APPENDIX

tur, curaverit3 qui tabulam aeneam, leges formamque agro-
rum, aut quid aliud continentem , refixerit, vel quid inde
immutaverit3 qui quid in tabulis publicis deleverit, aut
induxerit, qui pecuniam publicam delegatum in usum ali·
quem retinuerit ‚ neque in eam rem consumpserit». Impe·
rator, qui pecuniam ex praeda captam penes se privatim
retinuisset , eamque nec in triumpho tulisset , nec in era-
rium retulisset ‚ eadem lege peculatus tenebatur.

Peculatus igitur poena capitalis non fuit, nec a prima ori-
gine, ne'c deinceps, quum in aerarii depeculatores constituta
est3 ea pecuniaria tantum fuit3 quod Livius quoque signi·
licat lib. XXXVIII, ubi damnato de peculatu L. Scipione
Asiatico , Africani majoris fratre, litis aestimatae, et carceris,
nisi solveret, mentio fit: aquae vero et ignis interdictio nulla
nominatur. Haec ratio fuit judicii de peculatu usque ad le·
gem Juliam 3 damnatis vel solvendum erat quanti lis esset
aestimata , aut praedes dandi, vel in vinculis, quoad solve-
rent, miserrime vivendum.

Diserte haec omnia in L. ScipionisAsiatici judicio, de quo
proxime dictum est, Livius significat his verbis ε α Judiciis
a praetore perfectis, Hostilius et F urius damnati praedes eodem
die quaestoribus urbanis dederunt. Scipio quum contenderet
omnem, quam accepisset, pecuniam in aerario esse, nec se
quidquam publici habere, ιιι vincula duci coeptus est. In bona
L. Scipionis possessum publice quaestores proetor misit υ.

Quod si reus , judicio non exspectatO, in exsilium volun-
tarium abiisset; tum accusationem quidem is , qui coeperat,
persequebatur-3 reum tamen absentem non alia, quam pe-
cuniaria poena populus condemnabat. eamque pecuniam
solvere, si rediret, damnatus cogebatur3 aut, si solvendo
non esset, in carcerem ire.

Postea irrogata est alia lege deportatiO, abrogata inter-
dictionis poena. Deportati vero, sicut omnia pristina jura,
ita et bona amittebant omnia3 denique ultimum supplicium
in hoc scelus est constitutum.

