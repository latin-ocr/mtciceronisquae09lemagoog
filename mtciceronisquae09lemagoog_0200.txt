160 M. T. CICERONIS

quod sit, in societatem affert: nisi idcirco moleste pa-
teriS, quod H-smoo tu ex arca proferebas, H·S ccclooo
ex disciplina et artificio Roscius promebat. Quam enim
rem⁸ et exspectationem ‚ quod studium, et quem fa-
vorem secum in scenam attulit Panurgus? Quod Ro-
scii fuit discipulus Qui diligebant hune, illi favebant3
qui admirabantur hunc, illum probabant; qui denique
hujus nomen audierant, illum eruditum et perfectum
existimabant. Sic est vulgus: ex veritate pauca, ex opi·
nione multa aestimat. Quid sciret ille , perpauci anim-
advertebant; ubi didicisset9‚ omnes quaerebant. Nihil
ab hoc pravum et perversum produci posse arbitra-
bantur. Si veniret ab Statiliow, tametsi artificio Ro·
scium superaret,adspicere nemo posset : nemo enim ,
sicut ex improbo patre ¹¹ probum filium nasci , sic ex
pessimo histrione bonum comoedum fieri posse existi-
maret. Quia veniebat a Rosci0, plus etiam scire, quam
sciebat, videbatur.

XI. Quod item nuper in Erote comoedo usu venit:
qui posteaquam e scena non modo sibilis, sed etiam
convicio explodebatur3 sicut in aram , confugit in hu-
jus domum, disciplinam, patrocinium, nomen. Itaque
perbrevi tempore , qui ⁶ne in novissimis quidem erat
histrionibus, ad primos pervenit comoedos Quae res
extulit eum? Una commendatio hujus ε qui tamen Pa-
nurgum illum , non solum ut Roscii discipulus fuisse
diceretur, domum recepit3 sed etiam summo cum la-

8. Gravius probat conjecturam viri 10. Statilio. Non probato histrione,
docti, qni corrigebat spem ,- probat nt hic locus ostendit.
etiam Ernestius. J. V. L. 1 ι. Ex improbo patre. Inde natum

9. Ubi didicisset. verissima senten· adagium : «mali corvi malum ovum a.
tia ‚ cujus vis ad nobiliores qnam Et Euripides: Φιῦ φιῡ παλαιὸς aive<
comoedos pervadit ! Ceterum hane de ὣς καλῶς ἔχει· Οὐκ ἂν γίνοιτο χρηστὸς
pravis vulgi opinionibus sententiam ι’κ, κακοῦ πατρός.
saepius apud Ciceronem inveneris.

