564 EXGURSUS

videntur, in examinandis nimiriim publicanorum rationibus.
vid. Cicer. ad Att. lib. IV, ep. 1 1. Vectigalis scripturae curam
aliquando aediles gessisse apparet ex Ovidio supra citato.

Omnes qui reipublicae vectigalia redimebant, communi
nomine dicebantur publicani, a publico , quod apud Cic.
pro Rab. Post. cap. 2 , et alios bonos auctores ‚ idem est ac
vectigal. Sic ad Q. Fratr. Ι, 1: «et publicanis satisfacias,
praesertim publicis male redemptis». Non erant vile et sor-
didum hominum genus, sed erant ex «equestri splendore
hominem, flos equitum romanorum, ornamentum civitatis,
firmamentum reip. »ι inquit Cicero pro Plancio, cap. 9. Ergo
publicanorum ordo equitibus romanis constitit, ac nulli
fere alii fuerunt publicani, quam equites romani: itaque
saepe pro equitibus usurpantur.

Quoniam vectigalium redemptio res erat maximi impen-
dii, ad quam sustinendam ampla pecunia opus foret, quia
totius alicujus provinciae vectigalia, atque ea saepe diversi
generis, ut portorium et scriptura , simul redimebantur, non
erat unius , quamvis ditissimi, ea redimere. Itaque societates

· inibantur, ut collatae opes facilius sufficerent immensae ve·

ctigalium administrationi. Hinc frequens sociorum, et so-
cietatis, quum de publicanis agitur, mentio passim apud
Ciceronem, et alios occurrit. Inita societate, locatum sibi
provinciae alicujus vectigal socii inter se in partes tot, quot
erant ipsi, distribuebant , et suam cuique partem pro ratione
pecuniae,q11am in societatem contulerant, assignabant. Hinc
de Rabirio Postumo Cicero dicit in ejus defensione, cap. 2,
magnas eum partes habuisse publicorum, hoc est, populi
romani vectigalium, quia, quod erat ditissimus, majorem,
qnam reliqui socii, pecuniam in societatem contulerat.
Partibus ita distributis ditiores publicani, si quando te·
nuioribus amiciS, et qui redimendis vectigalibus pares non
essent, gratificari vellent, particulas aliquas concedebant
unde rem facere possent. Cicer. ibid. Valer. Max. lib. Vl,

cap. 9, § 7.

