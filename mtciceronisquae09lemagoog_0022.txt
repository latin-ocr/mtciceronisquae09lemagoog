xx PRAEFATIO
nisi sit vir bonuS,·de oratoria: dignitatis gradu deji-·
citur. Quintil. XII, 1. Quum autem «omnis arrogantia
odiosa est, tum illa ingenii atque eloquentiae maxime
molestissima ι). Diviu.cap. 1 1. Nihil denique declama-
toria loquacitate levius, nihil contemptius. Verum an
tria haec recte in Cicerone reprehendantur, paullo di-
ligentius est investigandum. Ac primum de moribuS,
quod rei caput est.

In ejusmodi reprehensionibus , quae gravissimae sunt,
illud in primis quaerendum puto, quae sit vita illius,
qui alienam arguit, quae morum gravitas; quae ho-
minis, qui arguitur, existimatio. Ista si valeant in his
rebuS, et vel mediocriter considerentur, omnis illa de
moribus Ciceronis accusatio quin evanescat, non est
quod dubitetur.

Orationes duae sunt in Ciceronem ita geminae, ita
sibi simileS‚ ut ex eadem eas officina exsistere non
inepte judicaveris ε et rursus ita vehementes, ut earum
scriptores potius quaesisse videantur, in quem omne
virus acerbitatis suae declamando evomerent, quam
habuisse penitus notum aliquem, nedum Ciceronem ,
in quem tot putida jacere, salva veri similitudine,
potuerint. Altera brevior Sallustii nomine circumfer-
tur, ad calcem Ciceronis orationum addi vulgo solita.
Altera sane longa, Fufii Caleni, legitur apud Dionem
lib. XLVI. Hi sunt duo fontes unde virus hauserunt
malivoli, quod Ciceronis in mores despuerent. Quae
Sallustii esse dicitur in Marcum Tullium Ciceronem
oratio, eam hujus non esse, docti viri dudum demon-
straverunt : tum quod Ciceronem inter et Sallustium
inimicitiae tam vehementis causae non sat idoneae af-
ferantur3 tum quod stylus in ea maxime diversus sit
a forma dicendi Sallustiana. Declamatoris cujusdam ,
sive Porcius Latro ifle sit , seu quivis alius, commen-

