DE PRAETORE PROVINCIALI. 523

triginta dies post successoris adventum in provincia morari
posset. .

Praesidis officium provinciale in duas partes fuit ‚ ut dixi-
mus, distributum ε potestatem, et imperium. Potestas, fuit
facultas cognoscendi3 imperium , exercitui imperandi, bel·
lumque gerendi. AEstatem fere rei militari3 hiemem praeto-
riae cognitioni, quae in jurisdictione potissimum est versata,
dicabant.

Quoniam autem horum officiorum neutrum tueri, nisi
variis itineribus per provinciam faciendis, potuerunt, de iis
pauca praemittenda sunt.

Primis temporibus iter ita facere praesides romani per
provinciam solebant, quod jam a nobis observatum est ‚ ut
sociis nulli oneri, neque sumptui essent3 quippe qui ho-
spites etiam privatim haberent, ad quos plerumque diver-
terent. Postea vero, gliscente libidine, sociis usque adeo
incommodi esse coeperunt, ut eorum multorum adventus ⁴
parum ab hostili impressione differret. Quocirca multis le-
gibus eorum constringenda libido fuit.

Primus Cato, quum Sardiniam obtineret anno 555, sum·
ptus ‚ quos in cultum praetorum socii facere soliti erant, cir-
cumcidit, aut sustulit : atque huic malo nihilominus in dies
ingravescenti remedia alia subinde allata sunt, donec lex
Iulia, quam Caesar tulit in primo consulatu, praeter cetera,
quid a sociis dari oporteret, praecepit : nempe tectum, li-
gna, sal, foenum, et cetera ejusmodi , quae, repente adve-
niente praetore, commode parari ab ipsius comitatu non
poterant. Instituti ministri, qui, quae lege continebantur,

proeberent, graeco vocabulo parochi nominabantur. Horat.
Sat. Ι, 5, 46. Cic. ad Att. lib. xm, epist. 2. Sed de his jam

diximus.
Lepidam Verris itinerum descriptionem habes libro quinto
Accusationis.

Itinerum ratione perspecta, sequitur, ut de potestate
agamus.

