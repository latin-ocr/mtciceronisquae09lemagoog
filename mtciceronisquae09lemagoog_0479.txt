IN VERREM ACT. 11, LIB. 11. {439

amplius. Idemque hoc amicis ejus et defensoribus vi-
debatur : atque eo etiam magis, quod iste , quoquo
modo se in· ea quaestione praebebat, tamen in consilio
habebat homines honestos e conventu⁴ SyracusanO,
qui Sacerdoti quoque in consilio fuerant tum, quum
esset idem hic Sopater absolutus. Hoc rationis habe-
bant5, facere eos nullo modo posse, ut eodem crimine,
iisdem testibus, Sopatrum condemnarent iidem homi·
neS, qui antea absolvissent. Itaque hac una spe ad
judicium venitur. Quo posteaquam ventum est, quum
in consilium frequentes convenissent iidem, qui so-
lebant, et hac una spe tota defensio Sopatri niteretur,
consilii frequentia et dignitate, et quod erant, ut
dixi, iidem, qui antea Sopatrum eodem illo crimine
liberarant: cognoscite hominis apertam , ac non modo
non ratione, sed ne dissimulatione quidem tectam
improbitatem et audaciam. M. Petilium , equitem ro·
manum, quem habebat in consilio, jubet operam
daref’, quod rei privatae judex esset. Petilius recusabat,
quod suos amicos 7, quos sibi in consilio esse vellet,
ipse Verres retineret. Iste, homo liberaIiS, negat se
quemquam retinere eorum, qui Petilio vellent adesse.
Itaque discedunt omues : nam ceteri quoque impe-
trant' , ne retineantur; qui se velle dicebant alterutri

4. Ε conventu. Solebam magistratus
provinciales in certis quibusdam op-
pidis conventus agere (V err. V, ιι),
id est , forum constituere, in qno ju·
risdictionem exercerent. Scilicet certo
die conveniebant in forum selecti ho·
mines qui praetori adessent, et quibus
privata judicia committeret. Consilium
vero ex selectis in conventu viris
constabat, quorum consilio in causis
publicis utebatur praetor.

5. Hoc rationis habebant. Scilicet

ita Sopatri amici ratiocinabantur, nullo
modo neque a Verre, neque a ceteris
Sopatri adversariis effici posse , ut
ab iisdem Sopater damnaretur, qui
antea absolverant.

6. Operam dare. Jubet enm disce·
dere, et rei cuidam inter privatos
componenda, cujus judex esset, va·
cam.

7. Suos amicos. Nempe amica φ
quos Petilius elegerat, ut sibi, istius
rei privata judici, adessent iu consilio.

